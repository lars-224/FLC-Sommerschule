prophetia_1_Wern_input: Created by an unregistered copy of the Classical Text Editor.*!*!
******

******
gte: ; lte: ; when:
******
Ex prognosticis Beati Vincentii in libro Antiquo, viterbii sequens prophetia fuit reperta eisdem temporibus quod minime credendum est. Cum videbis primum bouem in ecclesia dei mugire, tunc incipiet Dei ecclesia Claudicare. Cum tria alia signa videbis videlicet aquilam coniunctam serpenti, et secundum bouem mugire in ecclesia Dei, et serpentem in ecclesia, tunc tempora erunt tribulationum. Nam videbitur ab occidente per secundum bouem et serpentem quidam rex magni nominis, qui regnum asinorum desolabitur, ac parta preda, et in partem diuisa, tandem vix intus remeabit ad suos, quo defuncto insurget aper defunctusXX adulter, qui ipsas serpentes in latebras suas impellet Ve tunc liguriam, atque emiliam habitantibus. Nam videbunt quae mutare nequibunt, Tandem Diuina permissione, secundus Bos ammittetur, et erit scisma in ecclesia domini. Et duo pontifices vnus electus, et alter scismaticus, qui verum pontificem exulare coget apud exteros supra: venetos. Et ecclesiam Dei vi occupabit. Italiam vero vndique intrabunt potentissimi exercitus vnus ab occidente, alter ab oriente. Tertius ab aquilone qui Inuicem confligent, et erit tanta sanguinis effusio qualis ab Initio mundi, In Italia nunquam fuerit. Et aquila regem adulterum capiet. Eique omnia vi ac metu subiicientur et parebunt, et fiet noua in orbe reformatio terre, Ve tunc tonsuram deferentibus et Mahumetarum secta cessabit.
******
