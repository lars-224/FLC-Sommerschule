prophetia_1_BS_input: Created by an unregistered copy of the Classical Text Editor.*!*!
******

******
gte: ; lte: ; when:
******
Cum videbis primum bovem in ecclesia Dei mugire tunc incipiet ecclesia Dei claudicare; cum autem tria alia signa videbis, aquilam coniunctam cum serpente et secundum bovem mugire in ecclesia Dei et serpentem, tempora erunt tribulationum. Nam vocabitur ab occidente per secundum bovem et serpentem tandem rex magni nominis qui regna assiriorum desolabitur et parta preda in parte dimissa, tandem vix tutus remeabit ad suos; quo et facto surget aper adulter qui ipsos serpentes in latebras suas impellet. Ve tunc Ciciliam atque Liguriam habitantibus, nam videbunt quod evitare nequibunt. Tandem divina permissione secundus bos mugittum admitet et erit quasi scisma in ecclesia Dei et duo pontifices, unus electus scismaticus qui verum pontificem exulare arcebit apud Venetos et ecclesiam Dei vi occupabitur; tunc intrabunt Italiam tres potentissimi exercitus, unus ab occidente, alter ab oriente, tertius ab aquilone qui invicem confligent et erit tanta sanguinis effusio quanta ab origine mundi in Italiam visa fuit. Et aquila regem adulterum capiet et absque vi et metu omnia subiacebunt et parebunt et erit nova in urbe reformatio. Et ve, ve, tunc tonsuram deferentibus machinatorum secta cessabit.
******
